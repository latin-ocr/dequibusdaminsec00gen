2 DE QUanSDAM INSECTIS ETC.

libido animum nonnullorum invaserit omnia quoad methodum et
nomenclaturam funditus evertendi, sectiones saepissime parvi aut
nullius momenti Generum nomine et dignitate donandi, lususque
formae aut colorum loco characterum essentialium immodice usur-
pandi. Haec adjuncta scientiam nostram jam nimio specierum ge-
nuinarum numero obrutam intricant, vitiosissima synonymia lxer-
miseent, ideoque in caussa potissime sunt, cur plerisque Entomo-
logiae studiosis scientiae progressus aequis passubus sequi denegetur.
In tanta rerum perturbatione periculosae plenum aleae opus me
aggredi utique sentio, sed consilium subiit, quod magna mihi
adjumenta pariturum fidenter existimo. Cum potissima operis nostri
difficultas in accurata specierum determinatione ct synonymia posita
sit , statui species omnes, quas vel novas, vel minus cognitas , vel
contentiosas putarem, Entomologorum studio et disputationi tradere,
antequam specimen, recens inchoatum, omnibus numeris absolutum
praelo mandetur. Quae nunc prodeunt Insecta per fasciculos di-
gesta, descriptionibus et iconibus aucta, jamdiu et strenuiori, qua
potui, investigatione perpendi, comparavi, distinxi; sed ut qui nil
humani a me alienum esse maxime sentiam , ingenue profiteor me
gratissimo animo accepturum quidquid viri docti, quipari studio
hane scientiam excolunt, monuerint tum ad rectius constituenda ea
in quibus erraverim , tum ad amplificandam universam rem Ento-
mologicam milii jucundissimam. Judicium ab omnibus enixe peto
atque efflagito, nomenque omnium qui incaepto nostro favebunt ,
honore et gratiis in specimine prosequar.

Hisce praemissis praestat ut nonnulla moneam de nomencla-
turae ratione , quam in hoe opere servandam existimavi. — Sardi-
niam , Entomologiae caussa, adivit anno 1826 Georgius DAnL, in-
sectolegus vindobonensis superioribus hisce annis vita functus. Homo
iste singularis, quamquam agrum dumtaxat Karalitanum lustraverit,
ingentem novorum Inseetoruin copiam collegit, nominibus specificis
auxit, lateque per Europam , nullis editis descriptionibus, vendi-
tavit, utpote qui rerum naturalium mercaturam faciebat. Harum

